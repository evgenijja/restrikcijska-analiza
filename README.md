# Restrikcijska analiza

## Uvod
Restrikcijska analiza je postopek, ki se uporablja v biokemiji, kadar nas zanima, kako restrikcijske endonukleaze (posebna vrsta encimov) razrežejo dano nukleotidno zaporedje. Postopek lahko poteka na dva načina: *In silico* (s pomočjo tega programa) ali pa *In vitro* (eksperimentalno). Združitev obeh načinov bi lahko v teoriji vodila do identifikacije neznanega organizma, v praksi pa je zaradi nenatančnosti eksperimentalnega dela to težko izvedljivo. Postopek je bolj uporaben za potrditev prisotnosti nekega organizma ali pa določanje homogenosti oziroma heterogenosti neznanega vzorca.

## Delovanje programa
Program se ukvarja z DNA zaporedji, ki jih podajamo kot niz brez presledkov, in restrikcijskimi endonukleazami (od zdaj naprej encimi), za katere je značilno, da vsakič, ko se pojavi točno določeno zaporedje nukleotidov, DNA verigo razrežejo. Za vsak encim obstaja neko določeno kratko zaporedje in mesto, kjer reže. Recimo encim BclI reže vsakič, ko se pojavi zaporedje TGATCA, mesto reza pa označimo s /, zaporedje za ta encim bi tako bilo: T/GATCA. Nekateri encimi lahko režejo več zaporedij, kar se označi s spremenljivkami, ki jih najdemo v slovarju na začetku modela. 
V prvem delu programa lahko pogledamo kako neko zaporedje za encim razreže poljubno DNA zaporedje. Nato lahko dobljen 'razrez' primerjamo z nečim, kar smo določili v laboratoriju. Če je razlika dovolj majhna zaključimo, da se DNA zaporedji ujemata, če je razlika velika, se ne ujemata, če pa je razlika v dolžini DNA verige občutno prevelika pa pomeni, da eksperimentalen vzorec ni bil homogen (dobili smo razrez dveh ali več organizmov).
V drugem delu programa lahko pogledamo, kako poljubno zaporedje DNA reže več encimov.
Tretji del pa je s stališča uporabnosti najbolj primeren saj obravnava več DNA zaporedij in več encimov hkrati in pri tem uporablja datoteke. Podamo mu datoteko z nukleotidnimi zaporedji in datoteko z encimi. Vrne nam datoteko imenovano 'Dolzine.txt' v kateri so po vrsti razvrščeni razrezi. Dobljeno datoteko lahko takoj naprej primerjamo z datoteko, v kateri so (na enak način) podani rezultati, ki smo jih dobili eksperimentalno. Če za vsak pričakovan in eksperimentalno določen razrez za neko zaporedje DNA velja, da se ujemata, potem lahko potrdimo, da se organizma ujemata - to tudi izpiše zadnji del programa. V primeru da je rezultat katere od primerjav 'se ne ujemata' ali 'organizem ni homogen' pomeni, da se organizma torej ne ujemata oziroma neznan vzorec na katerem smo delali poskus ni bil homogen. 
